Alexander John Godley (født 4. februar 1867, død 6. mars 1957) var en britisk general fra første verdenskrig best kjent som kommandør for New Zealand Expeditionary Force og det britiske XXII armékorps Under slaget ved Gallipoli kommanderte han den newzealandske og australske divisjonen.

Godley ble født i Chatham, Kent, sønn av William Godley en britisk kaptein av irsk herkomst. Han gikk på Sandhurst Military Academy og etter uteksamineringen ble han offiser i Royal Dublin Fusilieers. Han giftet seg med Louisa Fowler i 1898 før han tjenestegjorde med Irish Guards under boerkrigen.

I 1910 ble han utnevnt av Lord Kitchener til sjef for det newzealandske forsvaret. Han ledet den newzealandske hæren til Egypt og videre under slaget ved Gallipoli. Etter Gallipoli ble Godley kommandør for I Anzac-korps, før denne kom i kamp ble han byttet med William Birdwood, mens Godley fikk kommando over II Anzac-korps.

Etter krigen tjenestegjorde Godley i okkupasjonsstyrkene i Tyskland.

Godley ble utnevnt til storkorsridder av Order of the Bath og kommandørridder av Sankt Mikaels og Sankt Georgs orden. Han var derigjennom slått til ridder og kunne føre tittelen Sir foran sitt navn. Han var også storoffiser av Æreslegionen og mottok de franske Croix de guerre.

I perioden 1928-1933 var Godley Gibraltars guvernør. Han grunnla da bl.a. Gibraltar Museum.

Første verdenskrig var en global konflikt, utløst av skuddene i Sarajevo, med sentrum i Europa, som varte fra 1914 til 1918. Mer enn 70 millioner soldater ble mobilisert, over 9 millioner stridende og over 7 millioner sivile ble drept.[note 1] Krigen omfattet datidens stormakter: ententemaktene (opprinnelig Frankrike, Russland og Storbritannia, USA fra 1917) og sentralmaktene (Tyskland, Østerrike-Ungarn, kort etter krigsutbruddet det osmanske rike). Begge alliansegrupper forsøkte å mobilisere hele samfunnet i en total krig, også kvinner bidro i krigsproduksjon. Sentrale årsaker til krigen var de europeiske stormaktenes imperialisme og militarisme, drevet frem av rasisme og nasjonalisme, i land preget av klassemotsetninger og diskriminerende kjønnsroller.[note 2]




