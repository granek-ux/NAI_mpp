Gli sforzi di colonizzazione inglesi e spagnoli nel sudest del Nord America iniziarono ad entrare in conflitto a metà del XVII secolo.[1] La popolazione spagnola della Florida all'epoca era molto ridotta. Sin dalla sua fondazione nel XVI secolo, gli spagnoli avevano infatti creato una rete di missioni il cui proposito primario era di pacificare le locali popolazione indiane e convertirle al cattolicesimo.[2] La fondazione nel 1670 da parte degli inglesi di Charles Town (attuale Charleston (Carolina del Sud)) nella recentemente istituita (1663) Provincia della Carolina alzò le tensioni nuovamente.[1] Dall'inizio del XVIII secolo i commercianti della Carolina come Anthony Dodsworth e Thomas Nairne avevano iniziato a stabilire delle alleanze con gli indiani Creek nel golfo del Messico, supportandoli con armi in cambio di schiavi e pelli animali.[3] Questi commercianti penetrarono nella Florida spagnola, portando a razzie e rappresaglie su entrambi i fronti.[3]

Nel 1700, il governatore della Carolina, Joseph Blake, minacciò gli spagnoli di reclamare delle pretese su Pensacola, insediamento fondato dagli spagnoli nel 1698.[4] Pierre Le Moyne d'Iberville, il fondatore francese di Mobile, nel gennaio del 1702 avvisò il comandante spagnolo a Pensacola che avrebbe armato gli indiani Apalachee ed avrebbe ingaggiato una vigorosa difesa contro le incursioni inglesi nel territorio spagnolo. D'Iberville offrì pesino equipaggiamento e rifornimenti per tale proposito.[5] Ad ogni modo, un tentativo di organizzare una spedizione punitiva contro i Creek finì in un disastro per gli spagnoli ed i loro alleati Apalachee nell'ottobre del 1702, poco dopo che la notizia dell'entrata dell'Inghilterra in guerra nella Guerra di successione spagnola giunse nel nuovo mondo.[6] Dopo un fallito tentativo di assalto inglese a St. Augustine, i villaggi missionari spagnoli vennero pesantemente ridotti da numerosi raids guidati dagli indiani della Carolina contro la rete di missioni spagnole tra il 1703 ed il 1706.[7] Una spedizione organizzata dai francesi nel 1706 contro Charles Town fu un fallimento ma venne motivata dalle autorità della Carolina come avente per obbiettivo ancora una volta Pensacola e Mobile.[8] Nairne propose una più grande spedizione dopo l'attacco a Charles Town, intendendo utilizzare 1500 indiani per catturare Mobile, ma le divisioni politiche in Carolina evitarono l'esecuzione di questo piano.[9][10]