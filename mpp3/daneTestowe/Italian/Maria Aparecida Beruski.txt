Dopo la sua morte, Maria cominciò a essere venerata localmente come una martire, sia per il suo esempio di amore fino alla fine che per i miracoli che furono associati alla sua tomba, a Joaquim Távora. Nel 2007, don Jeremias Ferens riferì che la sua diocesi aveva riunito in un'agiografia diverse testimonianze di miracoli, tra i quali i casi di una persona curata dall'allergia e di una bambina che aveva preso del cherosene per errore e che si salvò dalla morte, e pensò di portare avanti il processo della sua canonizzazione assieme a quello degli otto bambini che erano morti con lei, il che la renderebbe la prima santa ortodossa latinoamericana ad essere glorificata formalmente, venendo commemorata il 4 di aprile.

Pertanto, tenendo in considerazione la devozione del popolo, nel 2005 la chiesa ortodossa diede inizio alle prime fasi per un eventuale processo di canonizzazione, e nel 2007 venne concluso un fascicolo di tredici pagine, scritto dal seminarista Fabio Lins, della chiesa ortodossa ucraina, e questo documento venne inviato al patriarcato ecumenico di Costantinopoli per l'inizio del processo di canonizzazione.[3] Il fascicolo contiene delle informazioni raccolte tra l'11 e il 14 ottobre del 2005 a Joaquim Távora, e si tratta dei resoconti di testimoni che parlavano della vita di Maria Aparecida, delle sue preghiere e dei suoi appunti, oltre a rappresentare le intercessioni e i miracoli della possibile santa.[5]